<!DOCTYPE html>
<html lang="zh-CN">

<!-- Head tag -->
<head>
  <meta charset="utf-8">
  <meta http-equiv="X-UA-Compatible" content="IE=edge">

  <!--Description-->
  

  <!--Author-->
  
  <meta name="author" content="郭佳">
  

  <!--Open Graph Title-->
  
      <meta property="og:title" content="谏逐客书"/>
  
  <!--Open Graph Description-->
  
  <!--Open Graph Site Name-->
  <meta property="og:site_name" content="QinHuai"/>
  <!--Type page-->
  
      <meta property="og:type" content="article" />
  
  <!--Page Cover-->
  

  <meta name="viewport" content="width=device-width, initial-scale=1, maximum-scale=1">

  <!-- Title -->
  
  <title>谏逐客书 - QinHuai</title>


  <link rel="shortcut icon" href="https://hexo.io/icon/favicon-96x96.png">

  <!-- Custom CSS/Sass -->
  <link rel="stylesheet" href="/css/style.css">

  <!----------------------------
  https://github.com/GallenHu/hexo-theme-Daily

 _____            _   _
|  __ \          (_) | |
| |  | |   __ _   _  | |  _   _
| |  | |  / _` | | | | | | | | |
| |__| | | (_| | | | | | | |_| |
|_____/   \__,_| |_| |_|  \__, |
                          __/ |
                         |___/

    --------------------------->

</head>


<body>

  <!-- Nav -->
  <header class="site-header">
  <div class="header-inside">
    <div class="logo">
      <a href="/" rel="home">
        
        <img src="https://hexo.io/logo.svg" alt="QinHuai" height="60">
        
      </a>
    </div>
    <!-- Navigation -->
    <nav class="navbar">
      <!-- Collect the nav links, forms, and other content for toggling -->
      <div class="collapse">
        <ul class="navbar-nav">
          
          
            <li>
              <a href="/.">
                
                  home
                
              </a>
            </li>
          
            <li>
              <a href="/archives">
                
                  archive
                
              </a>
            </li>
          
            <li>
              <a href="/tags">
                
                  tags
                
              </a>
            </li>
          
            <li>
              <a href="/about">
                
                  about
                
              </a>
            </li>
          
        </ul>
      </div>
      <!-- /.navbar-collapse -->
    </nav>
    <div class="button-wrap">
      <button class="menu-toggle">Primary Menu</button>
    </div>
  </div>
</header>


  <!-- Main Content -->
  <div class="content-area">
  <div class="post">
    <!-- Post Content -->
    <div class="container">
      <article>
        <!-- Title date & tags -->
        <div class="post-header">
          <h1 class="entry-title">
            谏逐客书
            
          </h1>
          <p class="posted-on">
          2017-03-09
          </p>
          <div class="tags-links">
            
              
            
          </div>
        </div>
        <!-- Post Main Content -->
        <div class="entry-content">
          <p>　　臣闻吏议逐客，窃以为过矣。昔穆公求士，西取由余于戎，东得百里奚于宛，迎蹇叔于宋，来邳豹、公孙支于晋。此五子者，不产于秦，而穆公用之，并国二十，遂霸西戎。孝公用商鞅之法，移风易俗，民以殷盛，国以富强，百姓乐用，诸侯亲服，获楚、魏之师，举地千里，至今治强。惠王用张仪之计，拔三川之地，西并巴、蜀，北收上郡，南取汉中，包九夷，制鄢、郢，东据成皋之险，割膏腴之壤，遂散六国之众，使之西面事秦，功施到今。昭王得范雎，废穰侯，逐华阳，强公室，杜私门，蚕食诸侯，使秦成帝业。此四君者，皆以客之功。由此观之，客何负于秦哉！向使四君却客而不内，疏士而不用，是使国无富利之实，而秦无强大之名也。<br>　　<a id="more"></a><br>　　今陛下致昆山之玉，有随和之宝，垂明月之珠，服太阿之剑，乘纤离之马，建翠凤之旗，树灵鼍之鼓。此数宝者，秦不生一焉，而陛下说之，何也？必秦国之所生然后可，则是夜光之璧，不饰朝廷；犀象之器，不为玩好；郑、卫之女不充后宫，而骏良駃騠不实外厩，江南金锡不为用，西蜀丹青不为采。所以饰后宫，充下陈，娱心意，说耳目者，必出于秦然后可，则是宛珠之簪，傅玑之珥，阿缟之衣，锦绣之饰不进于前，而随俗雅化，佳冶窈窕，赵女不立于侧也。夫击瓮叩缶弹筝搏髀，而歌呼呜呜快耳者，真秦之声也；《郑》、《卫》、《桑间》，《韶》、《虞》、《武》、《象》者，异国之乐也。今弃击瓮叩缶而就《郑》、《卫》，退弹筝而取《昭》、《虞》，若是者何也？快意当前，适观而已矣。今取人则不然。不问可否，不论曲直，非秦者去，为客者逐。然则是所重者在乎色乐珠玉，而所轻者在乎人民也。此非所以跨海内、制诸侯之术也。<br>　　臣闻地广者粟多，国大者人众，兵强则士勇。是以泰山不让土壤，故能成其大；河海不择细流，故能就其深；王者不却众庶，故能明其德。是以地无四方，民无异国，四时充美，鬼神降福，此五帝三王之所以无敌也。今乃弃黔首以资敌国，却宾客以业诸侯，使天下之士退而不敢西向，裹足不入秦，此所谓“借寇兵而赍盗粮”者也。夫物不产于秦，可宝者多；士不产于秦，而愿忠者众。今逐客以资敌国，损民以益雠，内自虚而外树怨于诸侯，求国无危，不可得也。</p>

        </div>
      </article>
    </div>
    <!-- Comments -->
    <div class="container">
      
<section id="comment">
  <!-- <h1 class="title">留言</h1> -->

  
</section>


    </div>
    <!-- Pre or Next -->
    <div class="nav-links">
      
        <div class="nav-previous">
          <a href="/2017/03/10/tan-du-shu/" rel="prev"><span class="meta-arraw meta-arraw-left"></span> 上一页</a>
        </div>
      
      
        <div class="nav-next">
          <a href="/2017/03/08/lunjizhushu/" rel="prev">下一页 <span class="meta-arraw meta-arraw-right"></span></a>
        </div>
      
    </div>

  </div>
</div>


  <!-- Footer -->
  <!-- Footer-widgets -->
<div class="footer-widgets">
  <div class="row inside-wrapper">
    <div class="col-1-3">
      <aside>
        <h1 class="widget-title">关于本站</h1>
        <div class="custom-widget-content">
          
          <ul><li><a href="https://github.com/GallenHu/hexo-theme-Daily">主题配置</a></li></ul>
        </div>
      </aside>
    </div>
    <div class="col-1-3">
      <aside>
        <h1 class="widget-title">与我联系</h1>
        <div class="widget-text">
          
            
              <a href="mailto:13916589418@139.com" class="icon icon-mail" target="_blank">mail</a>
            
          
        </div>
      </aside>
    </div>
    <div class="col-1-3">
      <aside>
        <h1 class="widget-title">站内搜索</h1>
        <div class="widget-text">
          <form onSubmit="return appDaily.submitSearch('')">
            <p>
              <input type="text" placeholder="search..." id="homeSearchInput">
            </p>
            <!-- <input type="submit" value="GO"> -->
          </form>
        </div>
      </aside>
    </div>
  </div>
</div>
<!-- Footer -->
<footer class="site-info">
  <p>
    <span>QinHuai &copy; 2017</span>
    
      <span class="split">|</span>
      <span>Powered by <a href="https://hexo.io/" target="_blank">Hexo</a> with Theme <a href="https://github.com/GallenHu/hexo-theme-Daily" target="_blank">Daily</a></span>
    
  </p>
</footer>


  <!-- After footer scripts -->
  <!-- scripts -->
<script src="/js/app.js"></script>





</body>

</html>